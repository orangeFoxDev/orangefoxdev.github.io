# Nameless ♻️ society

## Decentalized Autonomous Organization

Blockchain technologija – įrenginių tinklas su specialia programine įranga ir bendra duomenų baze. Šioje duomenų bazėje nuo tinklo sukūrimo momento registruojami visi duomenų bazėje atliekami veiksmai.

Blockchain technologija šiame projekte naudojama kuriant platformos žetoną. Platformoje, žetonas užtikrinama saugumą ir skaidrumą, atliektant specialias funkcijas:

    sandoriu sudarymas;
    produktų ir (arba) paslaugos registravimas;
    investavimas;
    balsavimas;

Remiantis duomenų bazėje renkama informacija, platforma siūlo blockchain technologija paremtas paslaugas, kurias atstovauja patys vartotojai. Naudojantis šiomis paslaugomis vartotojai moka tik būtinus mokesčius susijusius su iš anksto suprogramuoto scenarijaus įgyvendinimo resursais. Mokesčiai renkami ne centralizuotai, juos pasidalina vartotojai investavę į platformos žetoną.
Vizija

Šios platformos vizija – subūrus sąžiningus žmones paimti finansus į savo rankas. Sukurti vietą kur pasitikėjimas – svarbiausia. Vietą, kuri priklauso visiems ir verta tik tiek kiek patys vartotojai ją vertina, vietą kur žmogus turi būti atsakingas už save ir gali pakeisti galiojančias taisykles. Šioje bendruomenėje visi sprendimai paremti balsavimu ir nuo pat platformos įkūrimo, kiekvienas žetono savininkas, gali prisidėti prie platformos kūrimo krypties.
Vartotojai

Vartotojai platformoje registruojami kaip atsitiktinis sutarto ilgio simbolių rinkinys, kuris simbolizuoja vartotojo piniginės adresą. Vartotojas platformoje išlieka anonimu iki kol patvirtina savo tapatybę. Vartotojai , kurie patvirtino savo tapatybę gali tvirtinti kitus vartotojus, tačiau prisiimdami visą atsakomybę už apgavystės atveju patirtą žalą.
Balsavimas

Vartotojai savo piniginės adresui suteikia vertę ją naudodamiesi. Kiekvienas piniginės adresas su žetonu turi teisę prisidėti prie platformos plėtros krypties balsuojant. Balsuodami vartotojai sukuria įvertinimo statistiką, kurią remiantis vertinami patys platformos vartotojai. Tokiu būdu įvertinimo struktūra – dinaminė ir priklauso nuo pačių vartotojų vertinimo elgsenos.
Įprastas balsavimas

Vartotojai balsuodami įprasto balsavimo metu atiduoda savo balsą vienai iš balsavimo krypčių. Įprasto balsavimo statistika sukuria populiariojo balso vidurkį (PBV). PBV parodo kaip dažnai vartotojas sutinka su balsavimo dauguma. Bendruomenės kontekste tai parodo platformos vizijos ir vartotojo vizijos atitikimą.
Specialusis balsavimas

Kiekvienas žetonas esantis vartotojo nuosavybėje balsavimo metu tampa balsu. Vartotojas balsuoja vieną kartą, tačiau “balso įtaka” priklauso nuo laikomų žetonų skaičiaus. “Balsavimo teisė” egzistuoja tik viename balsavime ir negali būti panaudota kituose balsavimuose. “Balso įtaka” balsavimo metu – dinaminė jos vertė užfiksuojama surinkus ⅔ vieningų balsų. Vartotojas vienareikšmiškai pasirenka tik vieną balsavimo baigties kryptį.
Vertinamasis balsavimas

Vertinamojo balsavimo struktūra naudojama įvertinti su sandoriais susijusius produktus ir vartotojus. Sandoryje produktai ir vartotojai vertinami atskirai.
Sandorio vertinimas

Automatizuotas vertinimas, įspėjantis vartotojus apie nuokrypį nuo vidutinės kainos pasirinktoje kategorijoje. Vartotojas taip pat įspėjimas apie kainos padidėjimą arba sumažėjimą, atsižvelgiant į to pačio sandorio vidutinę kainą.
Produkto vertinimas

Vartotojų, įsigijusių šį produktą, įvertinimas. Vertinimas produkto aprašymo atitikimas realaus produkto atžvilgiu, 100 balų sistemoje.
Vartotojo vertinimas

Vartotojų, įvykdžiusių sandorį su vertinamu vartotoju, įvertinimas. Įvykdžius sandorį, sukuriamas balsas, lygus sandorio kainai (žetonų skaičius), kuris priklauso pirminiam žetonų savininkui. Šis, skalėje nuo 0 iki 100, vertina naują žetonų savininką ir procentaliai padalina savo teigiamus ir neigiamus balsus. Šiame kontekste 1 žetonas lygus 1 balsui pvz.: jei užsakymas, kurio vertė 10 žetonų vertinamas 70, naujasis savininkas vertinamas 7 teigiamais ir 3 neigiamais balsais.

Neigiami balsai turi būti paremti komentarais ir (arba) įrodymais. Vertinamajam nesutikus su vertinimu, skelbiamas viešas balsavimas, kuriame vertinamasis ginasi savo reputaciją. Po viešo balsavimo, atsižvelgiant į teigiama arba neigiama balsų daugumą, balsų skirtumo procentinė dalis, pridedama arba atimama prie originalaus vertinimo.

Kitus vartotojus įvertinti teisingai verčia matomas bendras balsavimo vidurkio nuokrypis (BBVN). BBVN parodo kiek vidutiniškai vartotojas nukrypsta nuo kitų vartotojų vidurkio tuose pačiuose vertinimuose. Atsižvelgiant į nuokrypį galima tiksliau įvertinti vartotojų nuomonę ir sukurti patikimesnę vertinimo sistemą. Vartotojai turi teisę matyti originalų ir BBVN optimizuotą vertinimą.
Mokesčiai

Atsižvelgiant į platformos atvirumą, vartotojai skatinami savarankiškai susimokėti mokesčius atitinkamoms institucijoms. Vartotojai naudojantis platformos registru gali gauti visą savo sandorių išklotinę, kuri dėl platformoje registruojamo laiko ženklo, negali būti padirbta. Išklotinę sudaro visi platformoje atlikti sandoriai susiję su vartotoju. Šios išklotinės užklausą gali vykdyti tik pats vartotojas.
Registras

Registras – platformos informacijos dalis, kurių visuma sudaro platformos veiksmų istoriją. Pirminiai saugomi registrai: paslauga, produktas, kaina, įvertinimas (balsavimas) ir laiko ženklas.
Paslauga

Platformoje, paslauga – iš anksto suprogramuota veiksmų seka, kurioje trukstamus informacijos laukus vartotojas užpildo savo asmenine informacija. Asmeninė vartotojo informacija saugoma kol vykdomas užsakymas ir matoma tik su užsakymu susijusiems vartotojams. Paslauga aktyvuojama sumokant proceso mokestį kitiems vartotojams, prižiurintiems platformos tinklą. Mokesčio, mokamo žetonais, suma priklauso nuo proceso dydžio ir sudėtingumo.
Produktas

Platformoje, produktas – pagal kategorijos šabloną užregistruotas paslaugos objektas. Registruota produkto informacija tampa viešai prieinama, taip pašalina būtinybę produktą registruoti kelis kartus. Vartotojas paslaugą užpildydamas produktu(-ais) paskelbia sandorį. Sandoris gali būti privatus arba viešas. Viešas sandoris prieinamas visiems platformos vartotojams, privatus – pasirinktai grupei žmonių. Tai gali buti pasirinkto įvertinimo vartotojų grupė. Jei sandorio struktūra jau egzistuoja, vartotojas pasiūlo savo kainą ir iškelia konkurenciją.
Kaina

Platformoje, kaina – sandorio proceso dalis, kuri keičia pasirinktų žetonų savininką, įvykdžius sandorį. Sandoriui neįvykus žetonai nekeičia savininko. Registruojant šį procesą, sukuriamas visų žetonų kelias, kuris leidžia sekti visus sukurtus žetonus. Naudojant tokią sistemą žetonų padirbimas – neįmanomas, skaidrumas – garantuotas.
Įvertinimas

Platformoje, įvertinimas – visų vartotojo užsakymų, žetonų vertę atspindintis, balsavimas. Kiekvienas balsas paremiamas žetono verte ir atspindi teigiama arba neigiamą vertę. Vartotojas vertinamas 100 balų sistema, kur įvertinimas lygus teigiamų ir neigiamų balsų santykiui.
Laiko ženklas

Platformoje, laiko ženklas – įrodymas apie vykusį procesą platformoje. Laiko ženklas užtikrina saugumą, procesus išdėstant chronologine tvarka.
Investavimas

Investavimas – procesas, kurio metu vartotojas užrakina žetonus sutartam laikotarpiui. Vartotojas investuodamas į platformą atsako už savo elgesį platformoje ir “pasižada” elgtis pagal taisykles.

Investavimas neatsiejama platformos dalis, kuri žetonui suteikia vertę. Vartotojas platformoje investuoti gali dviem būdais: individualiai arba bendrai.
Individualus investavimas

Vartotojas, investuodamas individualiai, pilnai rizikuoja savo užrakinamais žetonais už kito vartotojo procentinę pelno dalį. Investuojant individualiai svarbu pasitikėti kito vartotojo pozicija platformoje. Prarasti investuotus žetonus įmanoma iš platformos pasitraukus paslaugą atliekančiam vartotojui.Reikia įsidėmėti, kad investuojant 100 žetonų su 10% mokesčiu į kitą vartotoją, vartotojas gali panaudoti iki 100 žetonų. Atlikus užsakymą, 100 žetonų investicija nebūtinai taps 110 žetonų, vartotojui panaudojus pusę investicijos gaunami 105 žetonai. Pagrindinis trūkumas investuojant individualiai – žetonų nepanaudojimas esant mažai užsakymų.
Bendras investavimas

Investuojant kartu su bendruomene, vartotojas pasirenka rizikos grupę ir suteikia platformos algoritmui teisę žetonus paskirstyti automatiškai. Pasirenkant aukščiausią įvertinimą – rizika ir grįžtama pelno dalis mažiausia. Renkantis žemesnio įvertinimo vartotojus – rizika ir grįžtanti pelno dalis didėja.

Vartotojas, investuojant su bendruomene, tiesiogiai nekontaktuoja su kitais vartotojais. Investuotojas pelna ir nuostolius dalinasi su tos pačios rizikos grupės bendruomene. Atlyginti nuostoliai grįžta nuostolius patyrusiems vartotojams. Naudojant bendrą investavimą sumažinama rizika prarasti žetonus.
Teikiamos paslaugos

Paslaugos platformoje skirstomos pagal vartotojų pateikiamus duomenis. Paslaugos vykdymo metu naudojama tik būtiniausia informacija, o asmeninė vartotojų informacija įvykdžius užsakyma – sunaikinama. Papildomai registruojama informacija palengvina paslaugų užsakymo procesą ir (arba) prideda funkcionalumo.
Draudimas

Šiai paslaugai būtinos sąlygos: žetonas.

Platformoje suteikiama automatinė draudimo paslauga, kurią remia investuotojai. Draudimas – procesas kai paslaugos objekto vertė dengiama sutartos vertės žetonų kiekiu. Draudimo išmokos padengiamos kaltininko investicija arba bendra investicija. Antruoju atveju kaltininkas “pasižada” žetonų vertę su priedu grąžinti išorinėmis lėšomis arba teikiant paslaugas platformoje pagal iš anksto sutartas sąlygas.
Anoniminė paslauga

Šiai paslaugai būtinos sąlygos: registras, žetonas.

Anoniminė paslauga – procesas kai pirkėjas “prižada” pardavėjui numatytą sumą žetonų už suteiktą paslaugą. Užsakymas pradedamas pirkėjo iniciatyva, užsakymas įvykdomas pirkejo patvirtinimu.

pvz.: e-parduotuvė (pirkimo-pardavimo sutartis)
Vietinė paslauga

Šiai paslaugai būtinos sąlygos: anoniminė paslauga, vietos informacija.

Vietinė paslauga – procesas kai pirkėjas ir pardavėjas užmezga ryšį iš anksto numatytoje vietoje. Užsakymas pradedamas pirkėjui ir pardavėjui sutikus, užsakymas įvykdomas pirkėjui ir pardavėjui sutikus. Pareikalavus pardavėjui, užsakymas gali būti pradėtas nuo išankstinės pirkėjo rezervacijos. Teikiamos paslaugos

Paslaugos platformoje skirstomos pagal vartotojų pateikiamus duomenis. Paslaugos vykdymo metu naudojama tik būtiniausia informacija, o asmeninė vartotojų informacija įvykdžius užsakyma – sunaikinama. Papildomai registruojama informacija palengvina paslaugų užsakymo procesą ir (arba) prideda funkcionalumo.
Tarpininkavimo paslauga

Šiai paslaugai būtinos sąlygos: vietinė paslauga, draudimas.

Tarpininkavimo paslauga – procesas kai užsakomasis objektas laikinai tampa priklausomas tarpininkui.

pvz.: kurjeris, nuoma, taksi ir t.t.
Platformos plėtra
Pradinis žetono siūlymas

Bendras sukuriamų žetonų skaičius – 1 000 000 000 (vienas milijardas). Pradinio žetono siūlymo metu kūrėjas pažada atrakinti 10% platformos žetonų. Jau veikiančiame tinkle, žetonai lygiomis dalimis padalijami tarp platformos kūrėjo ir pirmųjų rėmėjų (po 5%).

Pradinio siūlymo metu vartotojams siūloma 50 000 000 (penkiasdešimt milijonų) žetonų. Vartotojai norintys paremti projektą ir tapti žetonų savininku tai gali padaryti <platforma>. Pasiūlymas baigia galioti kai platformos tinklas tampa pasiekiamu viešai. Platformai tapus viešai, <platformoje> suskaičiuojama bendra parama ir kiekvieno rėmėjo procentinė paramos dalis. Atsižvelgiant į procentinę paramos dalį kiekvienas rėmėjas apdovanojamas atitinkančiu žetonų kiekiu.

Platformą paskelbus vieša kartu skelbiamas ir pirmasis specialus balsavimas. Laikotarpis kol vykdomas balsavimas vadinamas – bandomuoju laikotarpiu. Balsavimo metu, surinkus ⅔ teigiamų platformos vartotojų balsų, perkrovus platformą, skelbiamas viešas žetonų siūlymas. Surinkus ⅔ neigiamų platformos vartotojų balsų – platforma laikinai uždaroma ir perkraunama su reikalingais pakeitimais. Perkraunant platformą perskaičiuojamos <platformos> paramos.
Viešas žetono siūlymas

Viešo žetono siūlymo metu atrakinama papildomi 10% (100 000 000 (šimtas milijonų)) platformos žetonų. Vartotojai norintys paremti projektą ir tapti žetonų savininku turi užrakinti norimą kieki <crypto>. Baigus galioti viešam žetono siūlymui suskaičiuojama bendra parama ir kiekvieno rėmėjo procentinė paramos dalis. Atsižvelgiant į procentinę paramos dalį kiekvienas rėmėjas apdovanojamas atitinkančiu žetonų kiekiu.

Surinktas <crypto> užrakinamas rezerve ir tampa platformos keitykla. Kiekvienas žetonas tampa paremtas dalimi surinkto <crypto>. Žetonas visuomet gali būti iškeistas į lygią procentinę dalį <crypto>. Žetonas taip pat gali būti keičiamas tarp vartotojų.

Rezerve užrakintas <crypto> laikoma bendruomenės pasirinktoje decentralizuotų finansų platformoje. Visi papildomai uždirbti <crypto> toliau kaupiami rezerve.

Po viešojo žetonų siūlymo vartotojai laiko ¾ aktyvių žetonų ir specialiuosius balsavimus gali vykdyti be kūrėjo įsikišimo. Specialaus balsavimo metu galima nuspręsti:

    papildyti rezervą atrakinant papildomus žetonus;
    pakeisti decentralizuotų finansų platformą;
    išdalinti rezervą (žetonas viešoje keitykloje);
    išdalinti rezervą (nepasisekusi platforma).

Saugykla (iždas)

Saugykla – visi, viešai nepasiekiami žetonai, sukurti platformos paleidimo metu. Šie žetonai skirti platformos plėtrai, kurios kryptis nusprendžiama balsavimo metu.

Kiekvienas vartotojas gali teikti pasiūlymus plėsti platformos funkcionalumą už platformos lėšas. Vartotojas skelbia pasiūlymą, iškeldamas viešą balsavimą. Su bendruomenės sutikimu, sandorį įvykdęs vartotojas apdovanojamas žetonais iš saugyklos.
Platformos tinklas

Naujų duomenų kūrimas reikalauja išorinių resursų, kuriuos turi padengti, patys vartotojai. Registruojant naujus duomenis, vartotojai sumoka operacijos mokestį kitiems vartotojams prižiurintiems platformos tinklą. Mokesčio, mokamo žetonais, suma priklauso nuo operacijos dydžio ir sudėtingumo

Platforma iš esmės niekam nepriklauso ir neturi centrinio serverio. Platformos tinklas palaikomas pačių vartotojų sukuriant platformos tinklo mazgą (Node). Platformos tinklo mazgas – įrenginys su specialia programine įranga, pilna platformos istorija ir investicija platformoje.

Tinklo mazgas platformoje sukuriamas kaip paslauga, kurią kiekvienas vartotojas gali pasiulyti kitiems platformos vartotojams. Platformą visuomet palaiko nustatytas skaičius tinklo mazgų. Šis skaičius mazgų užpildomas automatiškai nuperkat šią paslaugą iš vartotojų atsižvelgiant į investicijos dydi platformoje (pirmenybė teikiama didžiausiems investuotojams).

Kiekvienas tinklo mazgas įkuriamas individualiai, tačiau pritaikant bendrą investavimą tinklo mazgas tampa “viešu”. Neaktyvūs vieši tinklo mazgai, esant laisvoms vietoms tinkle, užpildomi bendra investicija. Esant kelioms laisvoms vietoms vieši mazgai užpildomi lygiomis dalimis.
Platformos vertintojai

Platformos vertintojai – platforma naudojantys vartotojai įdiegę lengvą tinklo mazgą. Lengvas tinklo mazgas vietoj pilnos platformos istorijos apdoroja tik naujausią platformos informaciją ir ją perduoda pilniems tinklo mazgams.

Supaprastinus, vertintojai tai platformos investuotojai iniciavę sandorį. pvz.: kurjeris. privalo būti vertintojas, kadangi pristatant siuntą turi patvirtinti užsakymo priėmimą. Platformos vertintoju tampa visi su užsakymu susiję vartotojai ir tik kai didžioji dauguma dalyvaujančių vertintojų sutinka, užsakymas laikomas įvykdytu ir užregistruojamas platformos tinkle.

Platformos vertintojai – vartotojai matantys asmeninius užsakovų duomenis susijusius su atliekamu sandoriu. Vartotojo sprendimu, nebūtina asmeninė informacija patvirtinus užsakymą sunaikinama.
